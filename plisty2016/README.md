Česká pirátská strana  
krajské sdružení Praha

Pirátské listy 2016
========================

Toto je projektový záměr, který předsednictvo krajského sdružení Pirátů v Praze předkládá krajskému fóru Pirátů v Praze.

![Pirátské listy](plisty.jpg)

Shrnutí
-------

Zastupitelský klub Pirátů navrhuje krajskému fóru Pirátů v Praze připravit a vytisknout aspoň 50000 ks Pirátských listů a s pomocí dobrovolníků je rozdat mezi Pražany zejména na stanicích metra. Záměr navazuje na tradiční pražské Pirátské listy (předvolební 2014 a povolební 2015). Záměr bude financován z krajského rozpočtu našeho sdružení a dále z celostranického rozpočtu, z přihlášky do participativního rozpočtu. Náklady záměru odhadujeme na 50 000 Kč z rozpočtu krajského sdružení Praha. Z důvodu opatrnosti (nejistá výše příjmů z participativního rozpočtu) navrhujeme schválit náklady ve výši 70 000 Kč (tj. včetně rezervy).  

Ve Středočeském kraji se konají letos krajské volby, kde Piráti kandidují s lídrem Frantou Kopřivou, a v Pirátských listech bude i několik článků ze Střečeského kraje, např. rozhovor s Frantou Kopřivou a graf preferencí Pirátů, které podle průzkumů překročily ve Středočeském kraji 5 %! Krajské sdružení Středočeský kraj nám tedy pomůže s náplní a patrně i rozdáváním a možná financováním záměru.

Přílohy záměru:

* [Poptávka tiskárny](vyberko-tiskarna/README.md)
* [Pravidla výběrového řízení](vyberko-tiskarna/pravidla.md)

Potřeba projektu
--------------

Podle [strategického plánu krajského sdružení Pirátů v Praze][strat-plan] naše vize krajského sdružení spočívá v tom, že chceme růst, zapojit více lidí a mít mandát k prosazení našeho programu. V roce 2020 chceme být respektovaná strana s širokou podporou občanů, která se nezpronevěřila svým ideálům a otevřenost prosazuje z vládnoucí pozice.

Jedním z klíčových ukazatelů strategického plánu, jak se nám daří dosahovat naší vize, je počet dobrovolníků podílejících se na rozdávání Pirátských listů. Nejsme strana, která je vidět pouze před volbami, ale jsme s lidmi v kontaktu celé volební období. Vydávání Pirátských listů je součástí tzv. permanentní kampaně

> Při (...) práci na radnici či v senátě od nás voliči chtějí jediné – abychom **odváděli nejlepší práci**. To znamená (, abychom mimo jiné) pravidelně voliče informovali o své práci jazykem, kterému rozumí. (...) Vedeme **permanentní kampaň**, při které voliče informujeme o tom, co pro ně děláme v zastupitelstvech a v Senátu. K tomu je dobré vydávat např. každoroční Pirátské listy.

Podrobné zásady jsou uvedeny ve stategickém plánu, např. jeho části [Potřeby voliče][potreby-volice]. 

Po pozitivních zkušenostech s volebními i mimovolebními novinami (MČ Praha 10 a Praha 11, Pirátské listy 2014 a 2015) navrhujeme vytisknout další číslo novin, které bude informovat o dění v Praze z Pirátské perspektivy.

Usnesení nechává prostor pro variabilitu, protože v tuto chvíli nevíme přesně, kolik novin vytisknout (aktuálně se přikláníme k počtu 80 000 ks) a nevíme jaká přesně bude cena (záleží i na tom, zda se přidají další kraje).

Součástí projektu je jedno větší výběrové řízení na tiskárnu. Dosud byla již objednána tvorba profesionální šablony Pirátských listů v open source software Scribus (viz [smlouva][smlouva-sablona]). Projekt povede Michaela Krausová v rámci své činnosti placené koordinátorky dobrovolníků.
 
[strat-plan]: https://redmine.pirati.cz/projects/kspraha/wiki/Strategick%C3%BD_pl%C3%A1n
[potreby-volice]: https://redmine.pirati.cz/projects/kspraha/wiki/Strategick%C3%BD_pl%C3%A1n#8-Voli%C4%8Di
[smlouva-sablona]: https://smlouvy.pirati.cz/smlouvy/2016/04/01/sablona_hlavaty/

Cíle projektu
--------------

1. **Zvýšit preference Pirátů v Praze**. Lidé si přečtou noviny se zprávami a úspěchy (posílení povědomí o nás), budeme více vidět v ulicích (posílení značky), dokážeme, že nám nejde jen předvolební aktivitu (posílení důvěryhodnosti) a nastolíme témata, kterými se zabývají naši zastupitelé.

2. **Zapojit lidi do činnosti Pirátů v Praze**. Zapojíme příznivce do tvorby a rozdávání novin a nabereme nové Piráty do městských částí. Dosud se nám nepodařilo uspořádat úspěšný fundraising a využít potenciál pro decentní reklamu v Pirátských listech – nicméně letos se projekt připravuje velmi rychle a patrně se to tak stihne až v příštím vydání.

Indikátory budou rozepsány v šabloně závěrečné zprávy o projektu (viz návrhu usnesení). 

Volná místa
-----------

* 1 sazeč – Bell Bellisová 
* 1 jazykový korektor – Lukáš Findeis
* 2 psavci na stylistickou korekturu – dodavatelé strany
* psavci článků – oslovení zastupitelé, členové, senátoři a kandidáti
* 2-4 dobrovolníci na vykládku
* 50-80 dobrovolníků na rozdávání a roznášení novin

Z hlediska vnitrostranických předpisů jde o dva záměry, jeden v rozpočtové jednotce krajské sdružení Praha a jeden v participativním rozpočtování ([§ 10 pravidel hospodaření][prah]), případně samostatným záměrem bude příspěvek Středočeského kraje.

[strategie]: https://redmine.pirati.cz/projects/praha/wiki/Strategick%C3%BD_pl%C3%A1n
[prah]: https://www.pirati.cz/rules/prah

Rozpočet projektu
-----------------

Položka | Částka (tis. Kč)
--- | ----:
**Náklady celkem**  | **70**
– tisk (cena se vysoutěží v zakázce) |	  64
– univerzální šablona Pirátských listů |  6
**Financování** | **70**
– rozpočet krajského sdružení Praha, pol. [220100210][kspraha] | 50
– rozpočet strany, pol. [231160000][strana] |	20

Vzhledem k tomu, že příjmy z participativního rozpočtu jsou z povahy věci nejisté (navíc k tomu viz poznámku níže u harmonogramu), je z důvodu opatrnosti třeba schválit záměr ve výši 70 tisíc Kč včetně případné rezervy.

[strana]: https://www.pirati.cz/fo/hospodareni2016/rozpocty/strana/231160000
[kspraha]: https://www.pirati.cz/fo/hospodareni2016/rozpocty/strana/220100210

Harmonogram projektu
--------------------

Poptávkové řízení probíhá vzhledem k časové tísni souběžně se schvalováním záměru (s výhradou, že bude předkládané usnesení krajským fórem schváleno). 

* 2. května 2016 – odeslání konečných podkladů tiskárně s pokynem k tisku 
* 6. května 2016 – dodávka do Pirátského centra
* 7. května 2016 – rozdávání na Million Marihuana March
* 25. června 2016 – rozdání všech novin

Aby mohl být projekt financován z [1. kola participativního rozpočtování 2016](https://forum.pirati.cz/announces/participativni-rozpocet-1-kolo-2016-t33232.html?hilit=participativn%C3%AD%20rozpo%C4%8Det#p451296), je třeba, aby projekt tisku a roznášení pražských Pirátských listů přihlášený do participativního rozpočtu proběhl až po vyhlášení výsledku hlasování o daném kolu participativního rozpočtu. Předsednictvo se vynasnaží, aby byl projekt spolufinancován i z participativního rozpočtování, ale možná se to nepovede. Potom bude projekt financován pouze z rozpočtu krajského sdružení Praha, případně rozpočtu krajského sdružení Středočeský kraj.

Schvalování záměru
------------------

### Krajská úroveň

#### Návrh usnesení krajského předsednictva

Předsednictvo krajského sdružení Praha

1. **bere na vědomí** předložený záměr včetně jeho příloh, 
2. **schvaluje** podstatné náležitosti oznámení výběrového řízení na tiskárnu,
3. **ukládá** koordinátorce dobrovolníků Michaele Krausové zahájit výběrové řízení na tiskárnu podle předloženého záměru a jmenuje ji zástupkyní zadavatele ve výběrovém řízení (termín: bezodkladně po schválení tohoto usnesení),
4. **ukládá** předsedovi krajského sdružení předložit tento záměr krajskému fóru k projednání, které by vzhledem k časové tísni mělo být co nejrychlejší (termín: bezodkladně po schválení tohoto usnesení), a dále *pro případ schválení*:
5. **souhlasí** s jednotlivými výdaji tak, jak jsou uvedeny v rozpočtu projektu,
6. **ukládá** koordinátorce dobrovolníků Michaele Krausové vést projekt Pirátských listů, uzavřít smlouvu podle výsledku výběrového řízení, předložit přihlášku Pirátských listů do 1. kola participativního rozpočtu, koordinovat dobrovolníky na roznášení a po skončení projektu předložit krajskému fóru zprávu o počtu zapojených členů a ostatních dobrovolníků.

#### Návrh usnesení krajského fóra

Krajské fórum Praha

1. **bere na vědomí** předložený záměr včetně jeho příloh, 
2. **souhlasí** se záměrem vytvořit, vydat a rozdistribuovat v květnu 2016 aspoň 50 000 ks pražských Pirátských listů a souhlasí s náklady na tento záměr ve výši 70 tis. Kč z krajského rozpočtu, 
3. **ukládá** krajskému předsednictvu na tisk novin, který je součástí záměru, uzavřít smlouvu podle výsledku již vyhlášeného výběrového řízení.

---

Zpracovatel: Jakub Michálek, předseda klubu Pirátů v Zastupitelstvu hl. m. Prahy

Předkladatel a kontrolor: Ondřej Profant, předseda krajského sdružení Pirátů Praha
