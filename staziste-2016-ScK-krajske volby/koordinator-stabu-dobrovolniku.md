Ahoj,

Krajské sdružení středočeský kraj hledá koordinátora volebního štábu a dobrovolníků. Máš skvělé organizační schopnosti, vycházíš dobře s lidmi a sympatizuješ s Piráty? Tak vzhůru na palubu! Pozice je zatím vypsána jen do září, ale i tak může být zajímavou zkušeností do budoucna.

Pozice se řídí obecnými podmínkami pro placené úkoly (https://github.com/pirati-cz/sablony/blob/master/ukoly/podminky/podminky.md#podm%C3%ADnky-pro-placen%C3%A9-%C3%BAkoly).

### Poptávaná činnost koordinátora volebního štábu a dobrovolníků:
- je spojkou mezi kandidáty, volebním štábem, předsednictvem a dobrovolníky
- koordinuje činnosti volebního štábu, rozesílá pozvánky a dle možností se zapojuje
- rozděluje úkoly dobrovolníkům
- zapojuje členskou základnu, stávající dobrovolníky a získává nové dobrovolníky
- zajišťuje pravidelné oběžníky členům a dobrovolníkům


### Délka stáže
Červen až září

### Požadujeme
- Časovou flexibilitu a možnost věnovat práci alespoň 10 hodin týdně.
- Skvělé organizační schopnosti
- Filozofické ztotožnění se s pirátským programem
- Práce s pirátskými systémy: Redmine (bezpodmínečně - výkazy práce), Mumble (bezpodmínečně - porady), Github, DokuWiki, fórum - nabízíme zaškolení
- Pravidelné informování PKS o své činnosti minimálně 2x měsíčně osobně nebo dle potřeby
- Zkušenosti s administrativou a dobrý písemný projev
- Komunikační dovednosti, svědomitost a slušnost

### Nabízíme:
- Práci v pohodovém kolektivu
- Zkušenost s volební kampaní s rozpočtem několik set tisíc korun
- Účast na prvním volebním úspěchu středočeských Pirátů
- Nová přátelství
- Nové nápady, inspiraci, podněty
- šanci na budoucí profesionální spolupráci v rámci zázemí pirátského zastupitelského klubu
- ohodnocení: 3 000 Kč měsíčně nebo poměrnou částkou týdně

### Zasílání nabídek
V nabídce nám prosím zašli svůj životopis a pokud budeš chtít, případně i motivační dopis, reference a další materiály (abychom mohli posoudit tvoji spolehlivost a zkušenosti s obdobným typem práce). Pokud máš zájem o upřesnění informací, neváhej se na mne obrátit emailem.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle podmínek pro placené úkoly s vykazováním v systémů redmine. Více viz. podmínky pro placené úkoly (https://github.com/pirati-cz/sablony/blob/master/ukoly/podminky/podminky.md#podm%C3%ADnky-pro-placen%C3%A9-%C3%BAkoly).

Nabídku nám prosím zašli do 6. 6. 2016 do 24:00, následně Tě budeme informovat ohledně dalšího postupu. Nabídku pošli na adresu Viktor.Mahrik@pirati.cz, kopii potom na Lenka.Kozlova@pirati.cz.
