Česká pirátská strana  
krajské sdružení Praha

Výběrové řízení na Pirátského asistenta senátorky Renaty Chmelové
========================

Ahoj!

V pražském sdružení Pirátů hledáme **Pirátského asistenta pro senátorku Renatu Chmelovou**, novou nezávislou senátorku za volební obvod č. 22, Praha 10, Dubeč a Štěrboholy. Ideální pro studenty práv či politologie (není ale podmínkou).

![Krajské sdružení Praha](renata-chmelova.jpg)

## Poptávaná činnost:

* spolupráce se senátorkou Renatou Chmelovou a jejím týmem,
* příprava podkladů na pravidelná zasedání Senátu a jednání příslušných výborů, analytické práce
* zpracovávání materiálů pro senátorku zejména v oblastech územního plánování, tvorby strategických městských plánů a zapojování veřejnosti do rozhodování
* medializace aktivit senátorky a jejího týmu, tvorba komunikační strategie,
* koordinace s Pirátskými asistenty dalších senátorů a senátorek a komunikace s krajským sdružením Praha a republikovým předsednictvem, 
* předpokládaný rozsah činnosti je cca 20 hodin týdně (cca poloviční úvazek)

## Nabízíme:

* smlouvu na dobu výkonu mandátu senátorky, s odměnou 15 až 19 tis. Kč měsíčně (odměna za kvalitu),
* možnost podílet se na realizaci programu senátorky Renaty Chmelové, prosazování otevřených dat ve veřejné správě, průhlednějšího hospodaření s veřejnými prostředky (kontrola městských akciovek, rozšíření pravomocí kontrolních výborů atd.),
* práce ve skvělém kolektivu se senátorkou Renatou Chmelovou a jejím týmem, vedením Pirátské strany i širokou a rozmanitou členskou základnou,
* seznámení s moderními technologiemi používanými při fungování Pirátské strany,
* práci v Senátu Parlamentu České republiky, v kanceláři senátorky či z domova (podle dohody a aktuálních potřeb)

## Požadujeme:

* vynikající komunikační dovednosti, reprezentativní a příjemné vystupování,
* orientaci na české i zahraniční politické scéně
* rámcovou znalost současné legislativy, na kterou se zaměřuje program paní senátorky Renaty Chmelové,
* dobrý písemný projev a zkušenosti s legislativní prací
* znalost návrhů [Rekonstrukce státu][rest] a zájem o politiku
* filosofické ztotožnění se s [Pirátským programem][program] a jeho dobrou znalost
* znalost kancelářských balíků, schopnost naučit se používat [Pirátský redmine][redmine] a [Pirátské fórum][forum] a další technické systémy
* časová flexibilita (aktivity mají často nárazový charakter v časovém tlaku) a samostatnost
* znalost anglického jazyka (znalost dalších jazyků výhodou)
* výhodou zkušenosti s projektovým řízením a strategickým plánováním

[rest]: http://www.rekonstrukcestatu.cz/cs
[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis,
3. dokument, kde připravíš návrh komunikační strategie pro novou senátorku v rozsahu cca 2-3 normostran (nastavení cílů vzhledem k jejímu programu a propojení komunikace paní senátorky a komunikace Pirátské strany, strategii prosazování cílů v krátkodobém a dlouhodobém horizontu, komunikační prostředky atd.)

Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do 20. listopadu 2016, do tří dnů se ti ozveme ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

S pozdravem 

Bc. Jan Loužek  
zveřejňovač Pirátů v Praze  
<jan.louzek@pirati.cz>, tel. 608 213 119

----

## Související odkazy

* [Pravidla výběrového řízení](pravidla.md)
