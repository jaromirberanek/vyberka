Česká pirátská strana  
republikové předsednictvo

Výběrové řízení na asistenta pro republikové předsednictvo Pirátské strany
========================

Ahoj!

V Pirátské straně hledáme **asistenta pro Republikové předsednictvo**, tedy pracovníka, který bude pomáhat nejvyššímu orgánu Pirátů. Pokud sympatizuješ s Piráty, administrativa ti nedělá problémy a rád vnášíš do chaosu řád, a zároveň si chceš i trochu přivydělat, je tohle pro tebe ta pravá nabídka. 

## Poptávaná činnost:

* veškerá administrativní agenda Republikového předsednictva Pirátské strany, tvorba zápisů z jednání, příprava schůzek a jednoduchých rešerší
* vedení spisové služby Republikového předsednictva
* příprava podkladů pro mediální a vnitrostranickou činnost Republikového předsednitva
* koordinace činností Republikového předsenictva s dalšími orgány Pirátské strany
* předpokládaný rozsah činnosti je cca 20 hodin týdně (cca poloviční úvazek)

## Nabízíme:

* smlouvu na dobu neurčitou, s odměnou 6 až 11 tis. Kč měsíčně (odměna za kvalitu),
* možnost podílet se na realizaci Pirátského programu,
* práce ve skvělém kolektivu předních osobností Pirátů v České republice.
* seznámení s moderními technologiemi používanými při fungování Pirátské strany,
* práci v Pirátském centru či z domova (podle dohody a aktuálních potřeb)

## Požadujeme:

* filosofické ztotožnění se s [Pirátským programem][program] a jeho dobrou znalost
* zájem o politiku
* znalost kancelářských balíků, schopnost naučit se používat [Pirátský redmine][redmine] a [Pirátské fórum][forum] a další technické systémy
* vynikající komunikační dovednosti, reprezentativní a příjemné vystupování
* schopnost dlouhodobé a systematické práce, cit pro detail, dobrý písemný projev
* časová flexibilita (aktivity mají často nárazový charakter v časovém tlaku) a samostatnost
* znalost anglického jazyka

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis,
3. referenční dokument z vlastní tvorby týkající se přípravě legislativy (např. stanovisko k návrhu zákona, vyjádření, pozměňovací návrh s důvodovou zprávou atd. – lze zaslat již hotové nebo lze napsat pro účely tohoto výběrového řízení),
4. draft možné tiskové zprávy Pirátů k některému z legislativních návrhů uvedených v [plánu na rok 2016][plan].

[plan]: https://redmine.pirati.cz/projects/senat/roadmap

Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do ........... *(bude doplněno do 16 dnů od vyhlášení)*, do tří dnů se ti ozveme ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

S pozdravem 

Bc. Jan Loužek  
zveřejňovač Pirátů v Praze  
<jan.louzek@pirati.cz>, tel. 608 213 119

----

## Související odkazy

* [Pravidla výběrového řízení](pravidla.md)
* [Schválené usnesení](usneseni.md) 
