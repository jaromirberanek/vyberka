---
jméno: Marie Račická
---

Anotace tisků zastupitelstva
============================

Materiál k 2. kolu výběrového řízení na pozici zveřejňovače/zveřejňovačky zastupitelského klubu Pirátů

A. Vybrané tisky
-----------------
Vybrala jsem si tisky 

9. R-15639 Zveřejňování smluv Pražská vodohospodářská společnost a.s.

16. R-15617 Marbes

17. R-15650 Nové horizonty protidrogové politiky 2014

B. Anotace tisků
----------------
#### **1. Zveřejňování smluv Pražská vodohospodářská společnost a.s.**

Vzhledem k tomu, že má hlavní město Praha trvalý zájem na zvyšování transparentnosti hospodaření, ukládá Pražské vodohospodářské společnosti a.s., pokyn zveřejňovat smlouvy uzavřené společností na webových stránkách společnosti, po splnění podmínek na ochranu osobních údajů, citlivých informací a údajů obsahujících obchodní tajemství.

> Česká pirátská strana má transparentnost hospodaření veřejné správy na jednom z předních míst programu a usiluje o prosazení modelu transparentní organizace, proto by toto téma nemělo uniknout její pozornosti.

#### **2. Marbes**

Rada hlavního města Prahy revokuje návrh na uzavření dohody o narovnání mezi Hlavním městem Prahou a společností Marbes Consulting s.r.o., v souvislosti s neuhrazenými fakturami. Hlavní město Praha má se společností Marbes Consulting s.r.o. uzavřenou rámcovou smlouvu na rozvoj systému Proxio a dílčí smlouvy na podporu rozvojových záměrů systému Proxio. Revokací dochází ke změně pověřené osoby z primátora hl.m. Prahy na MHMP - odbor informatiky.

> Kauza Proxio je jednou z mnoha sporných zakázek, kterými se Česká pirátská strana zabývá a bezpochyby by neměla ani nadále zůstávat opomíjena a to ať už z důvodů vazeb úředníků z MHMP - odboru informatiky na lidi blízké firmě Marbes Consulting s.r.o., tak i pro uzavření sporné rámcové smlouvy a samozřejmě nemůžeme opomíjet ani nesmyslnost původního předmětu zakázky, která by se dala řešit s mnohem nižšími náklady.

#### **3. Nové horizonty protidrogové politiky 2014**

Rada hlavního města Prahy se připojuje k deklaraci Nové horizonty protidrogové politiky 2014, která je výsledkem odoborné konference Nové horizonty protidrogové politiky ve středoevropských metropolích konané v Praze za účasti zástupců měst Prahy, Frankfurtu nad Mohanem, Bernína a Vídně. K připojení se vyzývá taktéž zástupce všech zúčastněných měst.

>Vzhledem k tomu, že výsledná usnesení konference příliš nekorespondují s názory České pirátské strany ohledně přístupu k psychotropním látkám a jejich uživatelům, je nutné uznat, že došlo k zásadnímu pokroku a bylo by vhodné pokusit se více intervenovat ve prospěch legalizace, zdanění a tím i regulování obchodu s drogami, namísto potlačování, do něhož je nutno zapojit všechny orgány veřejné správy. Tento směr naznačuje i tato deklarace, která se také oproti dřívějšímu striktnímu dělení vyhraňuje v tom, že není možno nadále dělit drogovou politiku na legální a nelegální, což vítáme.

C. Stanovisko
-------------

**Usnesení hlavního města Prahy k návrhu na revokaci usnesení Rady HMP č. 2590 ze dne 30.9.2014 k návrhu na uzavření dohody o narovnání mezi Hlavním městem Prahou na straně jedné a společností MARBES CONSULTING s.r.o. na straně druhé, v souvislosti s neuhrazenými fakturami za plnění poskytované na základě smlouvy "Rámcová smlouva na rozvoj systému PROXIO" a Dílčí smlouvy na "Podporu rozpracovaných rozvojových záměrů systému PROXIO".**

Česká pirátská strana nemůže akceptovat revokaci dohody o narovnání mezi hlavním městem Prahou a společností Marbes. Dohodu navrhujeme znovu prověřit, neboť revokací došlo pouze ke změně pověřené osoby z primátora hlavního města Prahy na MHMP - odbor informatiky. 

Navrhujeme prověřit nejen přechozí předmět sporu, čímž jsou částky fakturované společností Marbes, které dle prvního posudku neodpovídají pracovním výkazům a až následující posudky vysvětlují jak bylo částky dosaženo, ale zaměřit se na původ celé zakázky, její zadání, plnění, chyby ve smlouvě, umožnění setrvání zdrojových kódů ve společnosti Marbes a jejich další využívání a dalších nejasností vyskytujících se v tomto případu. Stejně tak navrhujeme prověření celé rámcové smlouvy se společností Marbes Consulting s.r.o., její vhodnosti pro tento projekt a střetu zájmů osob na ni navázaných, se zaměřením na protikorupční strategii, na které se snaží hlavní město Praha aktivně podílet.


---

Souhlasím se zveřejněním tohoto dokumentu včetně mého jména na internetových stránkách zastupitelského klubu a s jejich dalším užitím.
