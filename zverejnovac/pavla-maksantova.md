----
jméno: Pavla Maksantová
---

Anotace tisků zastupitelstva
============================

Materiál k 2. kolu výběrového řízení na pozici zveřejňovače/zveřejňovačky zastupitelského klubu Pirátů

A. Vybrané tisky
-----------------
Vybrala jsem si tisky č. 10 – Teze protikorupční strategie, č. 20 - Dotace pro hasičský záchranný sbor, č. 18 – Rozvoj sociálních služeb.

B. Anotace tisků
----------------
Č. 10 – Teze protikorupční strategie
Usnesení na zavedení účinných pravidel pro prevenci a potírání korupčního jednání zaměstnanců M. hl. m. Prahy. 
Myslím si, že pro Politický klub Pirátské strany, která se zasazuje informační otevřenost a transparenci financí, by měla být snaha o zprůhlednění činnosti Magistrátu a odstranění korupce prioritní. Pro správný chod města je potřeba zodpovědný přístup ke správě města a potlačení zneužívání moci a finančních zdrojů.  


Č. 20 - Dotace pro hasičský záchranný sbor
Mimořádná dotace na dovybavení hasičských stanic, sloužící k ochraně osob a majetku při mimořádných situacích v pražských tunelech Lochkov, Strahov, Mrázovka, komplex Blanka aj.
Tento tisk jsem si vybrala, protože je v zájmu nás všech. Při dnešním provozu může být kdokoliv z nás ten, komu zachrání tato mimořádná (a z mého pohledu ne příliš vysoká) dotace život.


Č. 18 – Rozvoj sociálních služeb
Aktualizace plánu rozvoje sociálních služeb 2013 – 2015 se snaží rozšířit na zbývající část tohoto období opatření k tvorbě sítě sociálních služeb na území hl. m. Prahy. Hlavně dotacemi na rozšíření kapacit center sociálních služeb. Řeší i systémová opatření ke zvýšení transparentnosti a zlepšení financování projektů. Zasazuje se podporu setrvání seniorů a osob s duševním onemocněním v jejich přirozeném prostředí, pomoc osobám se závislostí či bez přístřeší apod. 
Tuto problematiku jsem si vybrala, protože mě zaujala široká škála služeb, jenž město poskytuje. V běžném životě si člověk ani neuvědomí, jakou velkou pomoc musí zajišťovat.


C. Stanovisko
-------------
10. – Teze protikorupční strategie

Pověst Magistrátu hl. m. Prahy v předešlých letech byla silně poškozena různými „pochybnými obchody“, proto oceňujeme snahu o napravení reputace usnesením Rady hlavního města Prahy k návrhu tezí Protikorupční strategie. 
Zasazujeme se o transparentní činnost úředníků Magistrátu.
Politický klub Pirátské strany stojí o spravedlivé rozdílení zakázek a efektivní využití zdrojů svěřených ke správě hl. m. Prahy. 
Na splnění tohoto návrhu se chceme aktivně podílet a náležitě postupovat u každého náznaku nezákonného či neetického jednání vedoucí ke zpochybnění důvěryhodnosti M. hl. m. Prahy. 
Hlavně oceňujeme zavedení „Desatera protikorupční strategie“, kterou by se měl každý úředník i volený zastupitel řídit.
A zřízení nové pozice „Etický komisař“, jehož úkolem bude prevence a zachycení rizikového jednání.
Doufáme, že snaha Pirátské strany o otevřený přístup k veškerým informacím, zveřejněním smluv a zavedením transparentních účtů, pomůže tyto návrhy co nejrychleji uvést do praxe a stanou se nedílnou součástí práce všech úředníků M. hl. m. Prahy.

---

Souhlasím se zveřejněním tohoto dokumentu včetně mého jména na internetových stránkách zastupitelského klubu a s jejich dalším užitím.

