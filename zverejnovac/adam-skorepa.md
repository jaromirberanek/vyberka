---
jméno: Adam Skořepa
---

Anotace tisků zastupitelstva
============================

Materiál k 2. kolu výběrového řízení na pozici zveřejňovače/zveřejňovačky zastupitelského klubu Pirátů

A. Vybrané tisky
-----------------
Vybral jsem si usnesení číslo 2694, 2696 a 2750, tedy tisky R-15363, R-15405 a R-15650. Původně jsem zvažoval též tisky o zakázce na právní informační systém Codexis a revokaci usnesení o narovnání se společností Marbes, dal jsem ale nakonec přednost dvěma tiskům vztahujícím se k jiným zakázkám v oblasti IT a jednomu souvisejícímu s protidrogovou politikou města.

B. Anotace tisků
----------------
1. [R-15363 Zakázky z odboru informatiky] (http://zastupitelstvo.praha.eu/ina2014/tedusndetail.aspx?id=219812)

Veřejná zakázka složená z úkonů "Zpracování dokumentu předimplementační studie", "Rozšíření počtu uživatelů systému", "Instalační, aktivační práce pro rozšíření počtu uživatelů systému", "Dodávka HW, SW“ a "Instalační práce pro dodávku HW, SW".

Součástí usnesení je schválení realizace zakázky a úpravy rozpočtu (kapitola 40, snížení výdajů v položce 6111 a zvýšení výdajů v položce 6125) a rozhodnutí o zahájení zadávacího řízení. Zakázka vychází z požadavku ředitele městské policie pana Eduarda Šustra, který ve svém dopise panu primátoru Tomáši Hudečkovi (viz příloha č. 1 k důvodové zprávě) odůvodnil potřebu zakázky její nezbytností pro realizaci II. etapy Informačního systému Městské policie HMP. Předpokládaná hodnota zakázky je 8 000 000,- Kč bez DPH.

**Doporučený postup:** Předat k řešení Ondru Profantovi, kontaktovat členy expertní skupiny z oblasti IT, zkontrolovat údaje v tabulce přiložené v příloze 3 k důvodové zprávě, která obsahuje požadavky na funkcionality systému stejně jako seznam pořizovaných komponent a licencí.

2. [R-15405 Informační prostředí] (http://zastupitelstvo.praha.eu/ina2014/tedusndetail.aspx?id=220213)

Podlimitní veřejná zakázka na "Vytvoření návrhu integrační architektury informačního prostředí HMP" zadaná formou zjednodušeného podlimitního zadávacího řízení.

Součástí usnesení je schválení pořadí nabídek uchazečů a smlouvy k uzavření díla. Vítěžnou nabídku podala společnost Deloitte Advisory s.r.o., jejíž nabídka byla hodnotící komisí vyhodnocena jako ekonomicky nejvýhodnější na základě kritérií uvedených v zadávací dokumentaci (viz příloha č. 1 k důvodové zprávě). Nabídková cena zakázky je 1.948.360,- Kč bez DPH, 2.357.516,- Kč s DPH.

**Doporučený postup:** Předat k řešení Ondru Profantovi, kontaktovat členy expertní skupiny z oblasti IT, projít přílohy ke smlouvě a k zadávací dokumentaci, sledovat další vývoj a navrhovat open source řešení při propojování jednotlivých systémů.

3. [R-15650 Nové horizonty protidrogové politiky 2014] (http://zastupitelstvo.praha.eu/ina2014/tedusndetail.aspx?id=222241)

Souhlas rady HMP s deklarací Nové horizonty protidrogové politiky 2014, usnesení ukládá primátorovi HMP podepsat deklaraci a vyzvat primátory Frankfurtu nad Mohanem, Berlínu a Vídně, aby se k deklaraci rovněž připojili. 

Deklarace je výstupem setkání a diskuse nositelů rozhodovacích pravomocí a zástupců městských samospráv s pracovníky prevence na konferenci (Nové) horizonty protidrogové politiky a snaží se definovat efektivní a realistické pojetí protidrogové politiky.

**Doporučený postup:** Předat k řešení Mikuláši Ferjenčíkovi, připravit návrh stanoviska, sladit jeho vydání s doplněním citací od mluvčího klubu a/nebo garanta Psychotropních látek (případně dalšího zastupitele či člena republikového předsednictva).

C. Stanovisko
-------------

**Piráti vítají závěry v deklaraci Nových horizontů protidrogové politiky, varují však před přílišnou regulací**

7.10.2014. vyjádřila rada hlavního města Prahy souhlas s připojením se k deklaraci Nové horizonty protidrogové politiky 2014. Piráti vítají tento krok a věří, že přístup k drogové problematice ve společnosti se bude nadále ubírat liberálnějším a racionálnějším směrem, kdy na prvním místě bude informování a osvěta namísto regulací a vzbuzování strachu.

Deklarace nabádá k integrovanému a inovativnímu přístupu, kdy praxe preventivních pracovníků v terénu jednoznačně ukazuje, že různé typy závislostního či návykového chování jsou úzce propojeny a jejich charakteristiky jsou velmi podobné. Dělení drogových politik podle typu užívaných návykových látek, tedy ilegálních a legálních, je z toho důvodu nefunkční a neúčinné. 

V deklaraci je rovněž obsažena výzva generálního tajemníka OSN k rovnému přístupu uživatelů návykových látek k odborným zdravotním a sociálním službám, což se v současné době často kvůli stigmatizaci uživatelů návykových látek neděje. Deklarace též zmiňuje potřebu poučení se z výzkumu a předchozích zkušeností, které jasně ukázaly zaostalost a neaktuálnost současného přístupu k návykovým látkám.

(první citace)

Piráti doufají, že se ve společnosti najde odvaha ke snaze o pochopení závislého člověka i samotné podstaty návykových látek a jejich efektů. Pirátská strana by rovněž ráda poukázala na skutečnost, že příliš přísná regulace návykových látek a represe jejich uživatelů vede jen ke zhoršování situace, kdy se uživatelé návykových látek sociálně odcizují od svého okolí. Proto budou Piráti pečlivě sledovat, jakým způsobem se k realizaci bodů uvedených v deklaraci hlavní město Praha postaví.

(případná druhá citace)

(odkaz na pdf deklarace)

(kontakt)

---

Souhlasím se zveřejněním tohoto dokumentu včetně mého jména na internetových stránkách zastupitelského klubu a s jejich dalším užitím.
