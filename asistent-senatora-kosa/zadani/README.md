Česká pirátská strana  
krajské sdružení Praha

Výběrové řízení na Pirátského asistenta senátora Ladislava Kosa
========================

Ahoj!

V pražském sdružení Pirátů hledáme **Pirátského asistenta pro senátora Ladislava Kose**, nově zvoleného nezávislého senátora za volební obvod Praha 11. Pokud tě zajímá politika a chceš se podílet na činnosti jednoho z 81 českých senátorů, navíc zvoleného s podporou Pirátů, neváhej se přihlásit! 

![Krajské sdružení Praha](ladislav-kos.jpg)

## Poptávaná činnost:

* spolupráce se senátorem Ladislavem Kosem a jeho týmem
* příprava podkladů na pravidelná zasedání Senátu a jednání příslušných výborů, analytické práce
* zpracovávání materiálů pro senátora dle jeho dispozic
* medializace aktivit senátora a jejího týmu, tvorba komunikační strategie,
* koordinace s Pirátskými asistenty dalších senátorů a senátorek a komunikace s krajským sdružením Praha a republikovým předsednictvem, 
* předpokládaný rozsah činnosti je cca 10 hodin týdně

## Nabízíme:

* smlouvu na dobu výkonu mandátu senátorky, s odměnou 8 -9 tis. Kč měsíčně,
* možnost podílet se na realizaci programu senátora Ladislava Kosa, prosazování otevřených dat ve veřejné správě, průhlednějšího hospodaření s veřejnými prostředky (kontrola městských akciovek, rozšíření pravomocí kontrolních výborů atd.),
* práce ve skvělém kolektivu se senátorem Ladislavem Kosem a jeho týmem, vedením Pirátské strany i širokou a rozmanitou členskou základnou,
* seznámení s moderními technologiemi používanými při fungování Pirátské strany,
* práci v Senátu Parlamentu České republiky, v kanceláři senátora či z domova (podle dohody a aktuálních potřeb)

## Požadujeme:

* vynikající komunikační dovednosti, reprezentativní a příjemné vystupování,
* orientaci na české i zahraniční politické scéně
* rámcovou znalost současné legislativy
* dobrý písemný projev a zkušenosti s legislativní prací
* znalost návrhů [Rekonstrukce státu][rest] a zájem o politiku
* filosofické ztotožnění se s [Pirátským programem][program] a jeho dobrou znalost
* znalost kancelářských balíků, schopnost naučit se používat [Pirátský redmine][redmine] a [Pirátské fórum][forum] a další technické systémy
* časová flexibilita (aktivity mají často nárazový charakter v časovém tlaku) a samostatnost
* znalost anglického jazyka

[rest]: http://www.rekonstrukcestatu.cz/cs
[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis,
2. svůj životopis,
3. dokument, kde připravíš návrh komunikační strategie pro nového senátora v rozsahu cca 2-3 normostran (propojení komunikace senátora a Pirátské strany, strategii prosazování cílů v krátkodobém a dlouhodobém horizontu, komunikační prostředky atd.)

Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do 20. listopadu 2016, do tří dnů se ti ozveme ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

S pozdravem 

Bc. Jan Loužek  
zveřejňovač Pirátů v Praze  
<jan.louzek@pirati.cz>, tel. 608 213 119

----

## Související odkazy

* [Pravidla výběrového řízení](pravidla.md)
